- spørgsmål: Hvor lang tid kan jeg få dagpenge? 
  svar: Dagpengeperioden opgøres i timer. Du kan få dagpenge i 3.848 timer. Du kan bruge timerne inden for en periode på 36 måneder. Dagpengeperioden er en slags klippekort med 3.848 klip, og du bruger et klip hver gang du får udbetalt dagpenge i 1 time. Du bruger også af dine klip, hvis du f.eks. arbejder i et job, hvor arbejdsgiveren får løntilskud.
- spørgsmål: Hvad er en dagpengeperiode?
  svar: Første gang du bliver ledig som lønmodtager får du ret til dagpenge i 3.848 timer. Det svarer til 2 år. Perioden kaldes dagpengeperioden
- spørgsmål: Hvad kræves for at have ret til dagpenge som lønmodtager?
  svar: Du skal være medlem i a-kassen, og have været det i mindst 1 år. Du skal også have haft en samlet indkomst på 254.328 kr. i de sidste 3 år. Kun indkomst i medlemsperioden kan medregnes, og der kan højst medregnes  21.194 kr. pr. måned. Du har tidligst ret til dagpenge, fra den dag du har tilmeldt dig som ledig på jobnet.dk.
- spørgsmål: Kan jeg få supplerende dagpenge?
  svar: Hvis du har ret til dagpenge, og får arbejde på nedsat tid, kan du ofte få supplerende dagpenge. Hvis du er fuldtidsforsikret, skal du arbejde mindre end 37 timer om ugen, for at have ret til at få suppleret op til fuld tid. Hvis du er deltidsforsikret, skal du arbejde mindre end 30 timer om ugen, for at have ret til at få suppleret op til 130 timer om måneden. For at have ret til en udbetaling i en måned, skal du som fuldtidsforsikret være ledig i mindst 14,8 timer, og hvis du er deltidsforsikret, skal du være ledig i mindst 12 timer. Du skal fortsat være tilmeldt jobcentret som ledig, og være til rådighed og aktivt jobsøgende for at have ret til supplerende dagpenge.